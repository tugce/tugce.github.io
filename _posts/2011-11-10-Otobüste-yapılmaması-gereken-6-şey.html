---           
layout: post
title: Otobüste yapılmaması gereken 6 şey
date: 2011-11-10 15:40:49 UTC
updated: 2011-11-10 15:40:49 UTC
comments: false
categories: bence otobüs yapılmamalı
---
Bugün otobüste gelirken aklımdan geçen bu 6 şeyi tek bir otobüste görünce, bir şeyler yazmam gerektiğini hissettim. <br /><br />1- Yağlı, jöleli vb. kafanızı lütfen o camlara dayamayın. Ya şehirler arası otobüslerde başınızı cama yaslamanızı anlarım, ama şehir içinde ne alaka? Bir de o izler kalıyor... İğrenç.<br /><br />2- Otobüs kalabalıksa koltuklarda 2 kişilik alana oturmayın. Özellikle arka beşli koltukta bunun örneği çok sık görülüyor, millet siz bir yerlerinizi yayacaksınız diye ayakta beklemek zorunda değil. Lütfedip azıcık kenara kayın.<br /><br />3- Ayakta duruyorsanız eğer koridoru ortalayarak durmayın. Koltukta oturanlara yapışın demiyorum, o ayrı bir maddenin konusu ama insanlar arka kapıya ulaşmak için mücadele gösterirken tam ortada durup insanlara matematiksel hesaplar yaptırmayın. ("Buradan nasıl geçerim, şöyle yapsam dengemi sağlar mıyım?" vb. gibi.)<br /><br />4- Ayakta duruyorsanız koltukta oturana yapışmayın, hava alacak alan bırakın.<br /><br />5- Eğer tacizci değilseniz karşı cinsin yanına oturmanız da hiçbir sakınca yoktur, boş koltuklar varken salak gibi ayakta dikilmeyin. Yanınızdakini kenara sıkıştırmayacak şekilde gidin oturun, karşıdaki de muhtemelen sizi yemeyecektir korkmayın.<br /><br />6- Hemen gidip koridor kenarındaki koltuğa oturup başkaları bindiğinde ve arabada yer olmadığında orada sap sap durmayın, ya pencere yönüne kayın ya da insanlara geçmeleri için alan bırakın.