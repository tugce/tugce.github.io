---           
layout: post
title: Biten Bir Stajın Ardından
date: 2012-08-13 05:57:43 UTC
updated: 2012-08-13 05:57:43 UTC
comments: false
categories: hitit bilgisayar hizmetleri oracle plsql staj staj defteri İstanbul
---
10 Ağustos 2012<br /><br />Öğrenim hayatımın ilk stajını da an itibariyle bitirmiş bulunmaktayım. Oysa staja değil üniversiteye bile başlamamış gibiyim. Zaman kavramı kendi kafamda baya bir eğilip yamulduğundan olsa gerek ne, ne zaman, nasıl oldu; daha dün ortaokuldayken nasıl üniversite 3.sınıf öğrencisi oluyorum anlamış değilim. Neyse 20 iş günü süren bir staj macerasını geride bırakmış bulunuyorum. Stajda neler oldu kısaca yazayım.<br /><br />-İlk haftam eğitim ile geçti. Oryantasyon, sadakat sistemleri, temel havacılık bilgileri, PL/SQL ve Oracle ile ilgili eğitimler vardı. PL/SQL' i öğretici Oracle' ı ise seviyeme uymadığından bu sebeple de pek anlamadığımdan olsa gerek sıkıcı buldum.<br /><br />-İkinci hafta yeni bir stajyer arkadaş daha geldi. Eğitimler şirket için özel olarak hazırlanmış ve şirket dışına çıkarılması yasak olan videolar serisinden oluşuyordu. Ben ilk hafta videolardan bezerken kendisi video işini çok sevdi benimle birlikte olduğu 3 hafta boyunca çeşitli konularda videolar izledi ne zaman bir şey öğrenmesi gerekse. Ayrıca ofisteki sandalyelerle bir türlü yıldızı barışmadı kendisinin :P<br /><br />-Hitit Bilgisayar Hizmetleri' nde yaptım stajımı, şirket ortamı çok güzel ve rahattı. Hitit' in benim bulunduğum ofisi Atatürk Hava Limanı Serbest Bölgesi'nde İSBİ plazasının en üst iki katını işgal ediyor. Çok büyük bir terası var sıkılınca çıkıp oturulabilecek.<br /><br />-Hitit güzeldi ama stajyer programı pek oturmamıştı, o yüzden staj dönemimin programlama yeteneklerimi geliştirme açısından çok verimli geçtiğini iddia edemeyeceğim. Fakat şirket içi konularda ve büyük projelerin nasıl işlediği konusunda çok çok çok verimliydi benim açımdan.<br /><br />-Staj defteri işi bana çok sıkıntılı geldi. Ama o konuda da çok yardımcı oldular.<br /><br />-Dün serbest bölgede bulunan kocaman alman kurdu beni pek sevdi o kadar ki aniden kucağıma atladı. Daha doğrusu patilerini omuzlarıma hızla koymak suretiyle beni şöyle güzel bir kucakladı. Vücut yapısı gereği o hareketi yapması için hızlı olması gerekiyor orasını anladık ama hiç beklemediğim bir hareket olunca azıcık tedirgin olmadım desem yalan olur.<br /><br />-Tam görev tanımını hiç çıkaramadığım biz stajyerlerden sorumlu sorun çözücü Güven, bütün soru ve sorunlarımda yardım ettiği için kendisine bir teşekkürü borç bilirim. Kullandığım ekranı da hain ellerden kurtarmış olduğu için kendisine çok şey borçluyum. :)