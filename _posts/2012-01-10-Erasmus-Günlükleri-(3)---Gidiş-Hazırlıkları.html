---           
layout: post
title: Erasmus Günlükleri (3) - Gidiş Hazırlıkları
date: 2012-01-10 14:51:45 UTC
updated: 2012-01-10 14:51:45 UTC
comments: false
categories: erasmus letter of acceptance uçak bileti vize
---
Herkese merhabalar;<br /><br />Uzun süreden beri yazı yazayım diyordum ama bir türlü ne yazacağıma karar veremediğimden taslaklarımla baş başa kalıyordum. Yarın için hazır elimde hiç çalışılmamış bir final varken ne yapsam da çalışmayı ertelesem diye düşünürken aklıma Erasmus ile ilgili birkaç şey karalamak geldi. İşte burdayım. Peki <a href="http://ztugcesirin.blogspot.com/2011/12/erasmus-gunlukleri-2-gergin-bekleyis.html" target="_blank">son yazıdan</a>&nbsp;beri neler değişti?<br /><br /><br />Öncelikle Letter of Acceptance 29 Aralık tarihinde elime ulaşmış bulunmakta. Ben neden gelmedi bu diye kara kara düşünürken meğersem PTT' de dağıtıma çıkmayı bekliyormuş ve dağıtıma çıkma tarihi de 4 Ocak imiş. Neyse ki gidip aldım. O gün çok aşırı mutlu olduğumu hatırlıyorum. Muhtemelen durup dururken etrafa gülücükler saçmışımdır. Tabii daha esas işlerin başladığını bilmeden önceydi bu.<br /><br />Akseptans geldiğine göre sıra vizeye gelmişti gelmesine ama Polonya Konsolosluğu artık vize işlerini VFS Global ismindeki bir aracı kuruma bırakmıştı. Bırakmıştı bırakmasına ama çarşamba günleri hala sınırlı sayıda randevuyu kabul ediyordu. Ama bütün çarşambalarda benim finallerim olduğu için en yakın tarih olan 18 Ocak' a randevu aldım. İnternetten doldurduğum başvuru formu pdf biçimine dönerken birkaç yeri yamulmuş ama sorun çıkmayacağını umuyorum. Şu anda belgelerim hazır fotoğraflar dışında randevu gününün gelmesini bekliyorum. Hazırladığım belgeleri yazayım da belki birilerine lazım olur.<br /><br />-Letter of Acceptance<br />-Letter of Confirmation (Okulun Erasmus Ofisi veriyor ilk kazandığınız açıklandığında)<br />-Pasaport ve fotokopisi<br />-Şengen bölgesinde geçerli 30.000€ teminatlı seyahat ve sağlık sigortası ve de fotokopisi (ingilizce ve türkçesinin)<br />-Öğrenci Belgesi<br />-Konsolosluğun kabul edeceğini düşündüğüm henüz çektirilmemiş 4 fotoğraf (2 tane diyor kimisi ama fazla olsun eksik olmasın)<br /><br />Tamam bu da halledildi derken bir de ne göreyim. Uçak biletleri zaman geçtikçe fiyat açısından çığrından çıkıyor. Ben aktarmalı olarak ucuza gitmenin derdindeyken babam beni en rahat göndermenin derdine düştüğünden biraz fikir anlaşmazlıklarına düştük. Ama bileti o alacağı için ben çok fazla bir şey demedim. Sonuçta orta karar bir bilet buldum ve babamında onayıyla almış bulundum. Bileti LOT hava yollarından aldım. Gidiş tarihim 17 Şubat sabah 10:50. Uğurlamak isteyen olursa İstanbul Atatürk Havalimanından kalkıyor uçak. :) Dönüşümde 1 Temmuz olarak görünüyor şimdilik ama orada ki sınav dönemi 2 Temmuz da bitiyor. Eğer bir terslik olmazsa tüm sınavlarımı ayın birinden önce olmayı umuyorum, olmazsa dönüşü 3 Temmuz' a erteleyeceğim.<br /><br />Çok unutkan bir insan olduğum için&nbsp;oraya neler götüreceğimin listesini falan çıkarıyorum artık. Gün saymaya da başladım. Son 38 gün. Umarım benim için güzel bir deneyim olur bu. :)