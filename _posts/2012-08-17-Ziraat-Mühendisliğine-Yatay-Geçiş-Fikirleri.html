---           
layout: post
title: Ziraat Mühendisliğine Yatay Geçiş Fikirleri
date: 2012-08-17 15:52:02 UTC
updated: 2012-08-17 15:52:02 UTC
comments: false
categories: bilgisayar mühendisliği staj ziraat fakültesi ziraat mühendisliği
---
Kendi stajımı bitirdim tadı damağımda kalmış olacak dün ablam seni de yanımda götüreceğim dediğinde "Oluuuur." deyivermişim. (Ablam Onsekiz Mart Üniversitesinde ziraat alanında staj yapıyor şu sıralarda.) Her ne kadar sabah 7.30 da uyanmak zorunda kalsam da ablamın elinden tutarak (küçük kardeş sendromu diyoruz biz buna) üniversiteye doğru yola koyuldum. Ziraat Fakültesi' nde biraz oyalandıktan sonra servis ile okulun tarım alanlarınında bulunduğu Dardanos kampüsüne gittik.&nbsp;<div><br /></div><div>Sabah saatleri hava çok sıcak olmasa da güneş tepemizdeydi ama ben dahil 3 gönüllü, 1 esas stajyer ve 1 öğretim görevlisi ile birlikte bitkilerin sıcaklık ölçümlerini yapmak için arazideydik işte. Nasıl bir şey olduğunu anlatmayacağım, zaten bilmiyorum tam olarak ne yaptığımızı. Sadece aklımda en çok kalan bir alandaki bitkinin kurban seçilip bütün yapraklarının vazelinle kaplanması (*) sonucu ölüme terk edilmesiydi. Tabii bitki ölüme terk edilmeden sıcaklık değerleri ölçülüyor. Bu iş benim işi çabuk öğrenmem ve hızlı davranmam ile doğru orantılı olarak hızlı bitti. (Yazar burada mübalağa yapmamış olup düşünceler tümüyle oradaki insanlara aittir.)</div><div><br /></div><div>Sıcaklık ölçümleri çabuk bitince sıra klorofil ölçümlerine (**) geldi. Onda öğretim görevlisi olan Gökhan hoca ölçümleri bana söyledi bende kağıda hızlıca not aldım. Zira her bir sıra için arka arkaya üç ölçüm yapılıyor ve üçü de kağıda not ediliyordu. Bunun ardından ben Gökhan hoca ile topraktan örnek alırken kalanlardan birisi üzerinde çalışılan fasulyelerin hasadını yapıyor diğer ikisi de değişik bir cihazla bitkiler üzerinde ölçümler (***) yapıyordu.</div><div><br /></div><div>Öğlen yemekten önce hasat için bizde yardım eli uzattık ama çok iş vardı ve saat öğleni geçmiş olduğundan önce bahçenin mamülü olan domates ve biberler eşliğinde öğle yemeği yedik. Ardından iş yapması çok zor oldu, herkes mayışmış tabii gölge de bulmuş kaçar mı fırsat.&nbsp;</div><div><br /></div><div>Bunlar olurken bende baya baya eğlendiğimi fark etmiş bulundum, öğrendiğim şeyler hoşuma gitmeye falan başladı. Zaten oradakilerin pohpohlamasıyla birlikte "Ziraat mühendisliğine yatay geçsem mi?" diye bir düşünce saniyenin milyonda biri kadar bir sürede zihnimde belirdi hemen ardından "Bilgisayar iyidir candır." düşüncesiyle geçiş düşüncesi bertaraf edilmiş bulundu. Ama ilerde sevdiğim bu iki şeyi de birlikte yapabilir miyim diye düşündüm sonra aklıma bunun olabileceği ve bununla ilgili var olan örnekler (aslında sadece bir örnek var bildiğim ama neyse örnek örnektir ) geldi. Bir mutlu oldum. Yarın da ablamla fakülteye laboratuara gideceğiz. Zaten yakında beni de fakülteye gönüllü öğrenci olarak alacaklar böyle gidersem.</div><div><br /></div><div>(*) Bitkilerin ölme sebebi vazelinle tüm gözenekleri kapatılan yaprakların fotosentez falan yapamayıp nalları dikmesi durumu olmakta.</div><div><br /></div><div>(**) Yaptığımız işin adı tam böyle mi emin değilim. Ablama sorduktan sonra güncelleyebilirim.</div><div><br /></div><div>(***) O ölçüm neyle ilgiliydi hiçbir fikrim yok. Yine de ablama sorup buraya sonradan bir not düşerim.</div>