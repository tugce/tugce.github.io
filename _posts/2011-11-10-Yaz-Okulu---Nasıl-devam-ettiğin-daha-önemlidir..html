---           
layout: post
title: Yaz Okulu - Nasıl devam ettiğin daha önemlidir.
date: 2011-11-10 15:49:38 UTC
updated: 2011-11-10 15:49:38 UTC
comments: false
categories: 127 saat bence kitap lineer cebir matematik vize yaz okulu üniversite
---
Aslında bu yazıyı 1 hafta önce, yaz okulunun ortalarında yazmayı planlıyordum. Fakat Matematik 2 vizesini ayın 11'inde olmamız sebebiyle onun geçmesini bekledim. Yaz okuluna gelmek bir hata mıydı, buna değecek mi bilmiyorum açıkçası. Yazımdan fedakarlık ettim, paramdan fedakarlık ettim, ailemden fedakarlık ettim. Bunlara karşılık Lineer Cebir I dersinde normal ders sayısının 2,5 katını, Matematik 2 de 3 katını görüyoruz. İşlemediğimiz konular işleniyor, bilgisayar mühendisliğinde olduğumuz için hocalar her şeyi yaparmışız gözüyle bakıyorlar bize. Yapabilsek orada olmazdık, haksız mıyım?<br /><br />Durum değerlendirmesi yapmak gerekirse Lineer Cebir' de normal okul döneminden daha kötüyüm ya da kötü değilim ama sevgili İlhan hocamızın 1 gün önce anlattıklarından vizede sorması sebebiyle ,ki o konuları bahar döneminde görmemiştik, vizem berbat geçti. 10 civarı bir not bekliyorum. Gerçi üniversiteli olduğumuzdan beri finalde 90 üstü almanın geçmeyi garantiliyor olması gibi bir durum var. O notu alabilir miyim emin değilim ama henüz o dersten vazgeçmişte değilim. Matematik 2 ise hiç çalışmamış halimle çok iyi geçti. Erdoğan Hoca' nın anlatımı bir kere çok iyi. Derste anlattıklarına "Ne anlatıyor bu adam?" demedim hiç ,ki bu benim için çok önemli bir adım, ayrıca ilk çözdüğü örnek sorudan sonra diğer soruları da çözebiliyorum. Çalışsam çok rahat 90 alabileceğim bir vize olduk. Bugün sınav sorularını çözdü ve 50 puan garantim var. Üstü için hocanın not verme kabiliyetine bakacağız artık. Ama vizemin iyi geçmesi çok iyi bir moral oldu. En azından Matematik 2'ye asılıp BB gibi bir not getirmeyi düşünüyorum. Gelecek bir BB not ortalamama inanılmaz bir etki yapacaktır.<br /><br />Vizeleri geçersek derslerde durum idare eder. Sürekli derse girmeme fikriyle aklım çelinse de Lineer Cebir'de ki kısıtlı devamsızlık imkanı ve Matematik 2' de de ders kaçırırsam toplamam zor olacağı için derslere düzenli olarak devam ediyorum. Matematik 2' de bahar dönemine ek olarak Seri-Dizilerin eklenmesi, Lineer Cebir' de ise uzayların çok ayrıntılı olması sinir bozucu olsa da sanırım hocaların bu tutumuyla elimizden bir şey gelmeyecek.<br /><br />Bu aralar kütüphaneye sık uğramaya başladım. Gerçi aldığım Programlamaya Giriş ve Algoritma kitabının daha kapağını bile açamadan 7 gün gecikmeli iade etmem bunun pek bir işe yaramadığını gösteriyor. Bugün Stephen King' den Yeşil Yol kitabıyla Adam Fawer' ın Olasılıksız' ını aldım. Olasılıksız' ı daha önce okumuştum ama okuduğum zaman 11.sınıftaydım, geçen zamanla birlikte kitabın benim için daha farklı olacağını sanıyorum. Bunlar dışında daha elimde bitirilmeyi bekleyen Ejderha Dövmeli kız ve Goddess of the Rose var. Bunların hepsini bitirebilir miyim, evet bitirebilirim. Ama bitirir miyim, işte asıl sorun burada sanırım. Neyse... Bu yazının devamı finallerden sonra gelecek. İsmini de "Yaz Okulu &nbsp;- En önemlisi nasıl bitirdiğindir." yapmayı düşünüyorum. Son günlerde neler izliyorum diye bir yazı mı yazsam diye düşünüyorum şu an. Eğer yazarsam bunu fark edeceğinize eminim. Sanırım şimdilik bu kadar. Evet, saygılar hürmetler.