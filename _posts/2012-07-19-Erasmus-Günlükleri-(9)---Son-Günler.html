---           
layout: post
title: Erasmus Günlükleri (9) - Son Günler
date: 2012-07-19 05:15:39 UTC
updated: 2012-07-19 05:15:39 UTC
comments: false
categories: erasmus
---
Nasıl oldu anlamadım ama şaka maka 4,5 aylık Erasmus serüvenimin son günlerini yaşamaktayım. Vatana dönüş için gün sayıyoruz ailecek, amacımız ne bilmiyorum ama en son 10 gün kaldığı gerçeğiyle yüzleşmiş bulunuyorum. İçimde biraz özlem olmasına rağmen buradan da şu an için ayrılmak istediğimi söyleyemem. Erasmus' a kış dönemi gelip bahar dönemine de uzatsam inanılmaz güzel olacakmış onu anlamış bulunuyorum sadece.<br /><br />O kadar Erasmus' a geldiğim halde yazdığım yazı sayısı bir elin parmaklarını geçmeyecek, dövün o zaman beni siz. (Cümleleri devire devire anlaşılamaz hale getirdim, aferin bana.) Neyse dönüş için hazırlık yapmam gerektiğinin bilincindeyim şu sıralar amma bir türlü elim gitmiyor. Öncelikle valizim gelirken tam 20 kiloyken dönüşte o şekilde kalmayacağı ufuktan görünmeye başladı, LOT hava yolları da her fazla kilo için +10 euro istediği için gözüm korkmuş durumda, eşyaların bir kısmını kargoyla mı yollasam düşüncesi içerisindeyim. Ayrıca daha akrabalara kart postal yollamam gerektiği de (bana anlamsız gelse de o yönde bir istek ulaştı tarafıma) acımasız bir gerçek. Lublin' e çok yakın olup ziyaret etmediğim Kazimierz Dolny' de görülmesi gerekenler listemde hala durmakta olup, aynı zamanda Lublin' den aileme hediye olarak ne götürsem onun acı telaşı içindeyim.<br /><br />Ha tüm bu kısıtlı zaman içinde derslerden notlarımı almam gerektiği bunun içinde projelerimi bitirmem gerektiği (son bir projem kalmış durumda vuhuuuu) bir diğer acımasız hayat gerçeği. Şu an 3 tane dersimden de buranın not sistemine göre 5, ECTS not sistemine göre A, bizim okulun sistemine göre de AA aldığımı gururla belirtmek isterim. Henüz notumu almadığım 4 dersim var gerçi ama hayat bu belki üniversite hayatımın ilk 4.0 ortalamasını burada yaparım belli mi olur.<br /><br />Burada Erasmus arkadaşlarımın bir kısmı döndü bile, büyük çoğunluğu benden önce dönüş yapacak, ufak bir kısımda Temmuz' un ortalarına doğru veda edecek Polonya' ya. Şimdilik benden bu kadar. Daha ayrıntılı Lublin ya da Polonya yazılarında görüşmek dileğiyle.