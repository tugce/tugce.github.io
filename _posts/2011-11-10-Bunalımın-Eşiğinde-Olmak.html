---           
layout: post
title: Bunalımın Eşiğinde Olmak
date: 2011-11-10 15:49:49 UTC
updated: 2011-11-10 15:49:49 UTC
comments: false
categories: bence
---
Aslında bir süredir içimi kemiren bir soruyla sonunda yüzleştim.<i> "Başkalarının hayatı neden beni ilgilendiriyor?" </i>Böyle söyleyince çok duygusuz ya da taş kalpliymişim gibi geliyor kulağa. Sonuçta izlediklerim arkadaşlarımın hayatları. Ama benim anlatmaya çalıştığım şey; çok yakın olmadığım insanların sevgilileri, aldıkları ya da alamadıkları şeyler, çektikleri fotoğraflardan banane. Bunları biliyor, görüyor olmam bana ne <i>kazandırıyor</i>? Kaybettirdiği şey<i> zaman</i> ama kazandırdığı şey ne? <i>Neredeyse </i>kayda değer hiçbir şey. Bir neredeyse için bunlar değer mi?<br /><br />Bunun diğer açısı ben neden bir şeyleri <i>paylaşıyorum</i>? Neden? Canımın sıkılıyor olması ya da bunalıma girmiş olmam ya da mutlu olduğumdan başkasına ne? Bilmesi gerekenlerin zaten bunları biliyor olması gerekmez mi? <i>Şu anda neden bunu yazıyorum? </i>Neden bunu blogumda yayınlayacağım? Neden paylaşacağım bunu? Benim içsel muhabbetim neden herkesin görebileceği bir yerde?<br /><br />İnternet müthiş bir bilgi kaynağı, kabul. Ama benim birilerinin yorumlarını okumam, almayacağım şeylerin özelliklerine bakmam ne alaka? Bunlar yerine derslerim ya da kendi alanımla ilgilensem daha iyi olmaz mıydı? <i>Deliriyor muyum?</i> Yoksa zaten bir deli miyim?<br /><br />Evren nasıl meydana geldi sorusunu geçtim artık, neden biz <i>yaratıldık</i>? Bu soruyu soruyor olmamla birlikte cehenneme<i> tek yön gidiş bileti</i> kazanmış mıyımdır? Sahi, cehennem niye var? İnsanların böyle yaratılmış olması bizim suçumuz mu? Allahım neler diyorum ben böyle? Saçmalıyorsam 0536 657 XX XX numarasına bildirir misiniz? Olmadı ztugcesirin@gmail.com adresine mailde atsanız olur. En kolayı yorum yazıp <i>çok fena saçmalıyorsun, kendine gel diyebilirsiniz</i>. Nasıl çıldırdım diye bir yazı dizisine mi başlasam acaba? Kendimi bir gökdelenin en üst katında kapıların kilitli olduğu bir yerde<i> kapana kısılmış</i> gibi hissediyorum, saygılar.<br /><br />-Tuğçe