---           
layout: post
title: Erasmus Günlükleri (4) - Vize
date: 2012-01-18 10:25:05 UTC
updated: 2012-01-18 10:25:05 UTC
comments: false
categories: erasmus polonya vize
---
Merhabalar herkese.<br /><br />Bugün Erasmus yolunda bir adım daha attım. Belki bahsetmişimdir Polonya Konsolosluğu vize işlemlerini VFS Global isimli bir aracı kuruma bıraktı ama Çarşamba günleri sınırlı sayıda randevuyu hala konsoloslukta kabul ediyorlar. Bende 18 Ocak 10:18' e randevu almıştım bugün sabah 10' da konsolosluktaydım. Yol tarifi vermek isterdim ama ben otogardan direk konsolosluğa gitmediğimden hiçbir fikrim yok yol konusunda. Sadece yola erken çıkmalısınız zira sabah İstanbul trafiği çok çıldırtabiliyor insanı. Biz Avcılar - Maslak arasını bir saatten biraz fazla bir sürede gittik.<br /><br />Konsolosluk bir seferde en fazla beş kişiyi kabul ettiğinden benimle birlikte gelen ablam ve eniştem yukarı çıkamadılar. Yani büyük bir arkadaş ve akraba ordusuyla boşuna gitmeyin yukarda tek başınıza olacaksınız. Kimliğimi aşağıda güvenliğe bırakıp bir konsolosluk kartı alarak beşinci kattaki konsolosluğa çıktım. (Konsolosluk Giz 2000 Plaza 5.kat tam yanında Giz / İz Plaza var onunla karıştırmayın :) )Kimsecikler yoktu ben gittiğimde o sebeple hemen bankoya yanaştım. Tam bir cezaevi görüşme sistemi var diyebilirim. Görevliyle aranızda cam ve dosyaları iletmek için metal bir sistem var. Mikrofon / hoparlör sistemiyle konuşuyorsunuz. Görevli bayan gerçekten çok yardımcı, Erasmus öğrencisi olduğunuzu bildiklerinde çok yardımcı oluyor. Bende sadece ufak bir sorun oldu. Benim yurt dışı seyahat ve sağlık sigortam 3 Temmuz' da bitiyor fakat sınavların bitiş tarihi 2 Temmuz. Vizeyi tam sigorta tarihine göre verdikleri için okulda en ufak bir sorun olursa benim için çok iyi olmayacağını söyledi görevli ablamız. Eğer saat 12' ye kadar sigorta süremi uzatırsam vizemi ona göre ileri ki tarihte verebileceğini söyledi. Ve belgelerimi ayıklayarak bir kısmını aldı kalanlarını iade etti ve üzerinde vizemi alacağım tarih yazan bir kağıt verdi. Aldığı belgeler şöyle;<br /><br />-Pasaport ve pasaportun ön sayfasıyla dolu sayfalarının fotokopisi<br />-Uygun 2 fotoğraf<br />-İnternetten doldurulan başvuru formu<br />-Letter of Acceptance' ın orijinali (Pasaportu alırken iade edilecek)<br />-Letter of Confirmation (Hibe aldığımı belirten kağıt buydu, bunu kesin soruyorlar)<br />-Sigortanın fotokopisi<br />-Öğrenci belgesinin orijinali<br /><br />Konsolosluğa başvurduğunuzda bir hafta sonraya tarih veriyorlar pasaportu almak için. 25 Ocak vizemi alacağım tarih. Dikkat etmeniz gereken belki de en önemli şey başvurduğunuz konsolosluğun etki alanında ikamet ediyor olmanız. (Ankara sorun çıkarıyor İstanbul' a başvuran diyen insanlara güvenip risk almayın.)Ben oradayken Van' da ikamet eden bir arkadaşı geri çevirdiler. Konsolosluktan geri dönmek istemiyorsanız bunu göz önüne alarak doğru adrese gitmeye bakın derim ben.<br /><br />Ben randevuya giderken çok gergin ve heyecanlıydım ama hiç gerek yokmuş. Zira gerçekten çok yardımcı oluyorlar, benim düşünmediğim vize tarihini oradaki bayan düşündü ve sigorta tarihimi saat 12' ye kadar uzatırsam vizemi yeni tarihe göre vereceğini söyledi. Ayrıca çok tatlı bir aksanı var "r" harflerini vurguluyor falan :) İşlemler çok kısa sürüyor belgeleriniz tam ise, beş dakika da işiniz bitiyor. Vize için başvuracak herkese başarılar :)