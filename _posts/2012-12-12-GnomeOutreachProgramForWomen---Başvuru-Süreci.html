---           
layout: post
title: GnomeOutreachProgramForWomen - Başvuru Süreci
date: 2012-12-12 22:54:35 UTC
updated: 2012-12-12 22:54:35 UTC
comments: false
categories: army of awesome firefox gezegen gnome opw outreach program for women Özgür Yazılım
---
Merhabalar,<br /><br />Bir önceki yazımda bir paragrafta kısaca geçtiğim bir konuydu ama hem bir iç hesaplaşma olsun hem insanlara örnek olsun (da benim hatalarımı yapmasınlar) diyerek başvuru sürecim nasıl geçti ondan bahsedeceğim.<br /><br />Öncelikle bu bahsettiğim program sadece kadınların katılabildiği bir kış stajı, ucunda 5000$ var ve Linux ortamlarında kullanılabilen bir masaüstü ortamı olan Gnome tarafından düzenleniyor. Ama staj sadece Gnome üzerine değil, birçok özgür yazılım projesi hem staja destek oluyor hem kendilerine stajyer alıyorlar. Benim bu programdan haberim gnome-women mail listesine kaydolmamla oldu. (Bu listeye kaydolma sebebimde yazın gerçekleşecek Google Summer of Code için bir ön hazırlıktı :P )<br /><br />Projeler belliydi, başvuru yapmadan önce projeye mentor ile konuşup anlaşarak bir katkıda bulunmanız gerekiyordu. Bu bir hata kapatma olabilir, bir ekleme yapma olabilir ya da benim gibi en basitinden fikirlerinizle katkıda bulunabiliyordunuz. Ben yayınlanan tüm projeleri inceledikten sonra Mediawiki' nin (Vikipedia değil ama onun üzerinde çalıştığı program / proje) git ile ilgili olan projesini sevdiğimi düşündüm ve projenin mentoruna mail attım. Mentor beni çok bekletmeden yanıt attı sağolsun ve güncellenmesi gereken dosyaları belirleyebilecek bir fikir, diyagram ya da kod parçası sunmamı istedi. Ben bunun tarihleri kontrol ederek yapabileceğimizi söyledim, bir arkadaşımın bak php de böyle olabilir demesiyle php kodunu gösterdim. Bunu yaptıktan sonra ne yaptım biliyor musunuz? Düşünmesi bile kötü ama programa katılmaktan vazgeçtim. Neden sorusu için çok geç artık ama hevesim kırılmıştı diyebiliriz. (vazgeçmeme rağmen irc' de bazen kanallar arası gezinip son durumlara bakıyordum, insanlar projelere katkı yaparken yardırıyor bense sus pus onları izliyordum falan) Sonra başvuru bitimine çok az kala "yaa bi şansımı deniyim ben:)))" tarzında düşüncelere kapılarak tekrardan mentora yanıt attım. Ama öyle bir proje seçmişim ki bazı projeler hiç aday almazken sırf benim iyiymiş ya bu dediğim projeye 5-6 kişi başvurdu. (ki Mediawiki toplamda 20'den fazla aday aldı bunlardan 3 tanesini alacaktı ama en son baktığımda 5-6 kişiyi çeşitli projelere almışlardı)<br /><br />Aslında ilk başta sadece Mozilla Firefox ile ilgilensem belki benim için daha hayırlı olabilirdi. Her ne kadar Chrome kullansam da geçen yıl "Firefox için eklenti nasıl yazılıyormuş aa böyleymiş" diye bir işe giriştiğimden Firefox bana özgür yazılım projeleri içinde daha yakın ve tanıdık geliyor. Firefox içinde kısa bir denemem oldu. Firefox' un daha önce hiç adını duymadığım bir programı varmış, Army of Awesome. Harikalar Ordusu diyebileceğimiz bu grup Twitter'da (evet yanlış okumuyorsunuz Twitter) #firefox olarak etiketlenmiş tweetleri yanıtlıyor. Bende yanıtlayabileceğim 2 soruyu bu şekilde yanıtlamıştım. Boş zamanlarda yapılabilecek faydalı bir iş gibi duruyor. (Bir çay molasında falan :P ) Şu sıralar Firefox' ta ayrı bir projeye bakıyorum, ayrıntılı incelememin ardından eğer olursa ayrıca bir yazı yazarım onunla ilgili.<br /><br />Neyse son gece gayet uykulu bir şekilde başvuru sürecinin bitmesine 1-2 saat kala formu doldurup yolladım. Hiç umudum yoktu tabi ve seçilmedim (hiç üzülmedim ama kendime pek kızdım). Fakat 1 gün kala Gnome ile ilgili bir belgelendirme projesi çıkmıştı ortaya. Onun mentoruna staj ya da değil bu işle ilgilenebilirim benim içinde iyi olur hem gibisinden bir mail attım. Kendisi bana yapmam gerekenlerle ilgili bir mail attı. Bende belge okuma, daha iyisi nasıl yazılır gibi işlere giriştim. Daha önce hiç deneyimim olmadığı için çok değişik geldi. Sonradan oldukça rastgele bir şekilde mentorluk yapan kişinin aslında Gnome projesini başlatan kişilerden biri olduğu ortaya çıktı. Ben "nasıl yani, öhöö, yani siz şimdi gnome projesini başlatıp belgelendirme için bir de mentor olmuşsunuz maşallah size, oldu o zaman kaçtım ben" durumuna girecektim az kalsın. Ama sonradan belgelendirme ile ilgili yorumlarımı içeren bir mail attım kendisine.<br /><br />Benim bu kış stajı ile ilgili en çok "işte burada yanlış düşünüyorsunuz dostum" dediğim yer öğrencilere bizce siz yazın başvurun biz tam zamanlı çalışabilecek kişiler arıyoruz demeleriydi. Pardon ama özgür yazılımla ilgilenmesini istediğiniz kadınlar topraktan yetişmiyor herhalde. Hem çalışan kadınların bizden daha az zamanı olacağı daha kesin. Sonradan aradıklarının mezun olup daha iş hayatına atılmamış insanlar olduğunu gördük, onların yazın başvurun o zaman daha iyi olur önerilerine "inşallah canım yaaa:)))" dedik. Yazın kalabalık bir grup halinde fethedelim oraları diyoruz, pek hoş olur bence.