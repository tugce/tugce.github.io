---           
layout: post
title: Tatlı Rüyalar
date: 2011-12-23 21:59:15 UTC
updated: 2011-12-23 21:59:15 UTC
comments: false
categories: bence çocukluk
---
Şu anda çok uykum var ama düşünebildiğim kısıtlı şeylerden birisi, bir şeyler karalamak diğeri de aşırı derecede kola içme isteği.-Bu uğurda ablamı şu soğukta bakkala gönderdim siz düşünün artık ne kadar istediğimi-<br /><br />Az önce annemle konuşuyordum ve telefonu kapatmadan önce her uykudan önde dediğim gibi "Tatlı rüyalar..." dedim anneme. Sonra aniden aklıma neden bunu bir gelenek haline dönüştürdüğüm geldi. Henüz ilkokulun başlarıydı ya birinci sınıftaydım ya da iki. Nasıl bir bilinçaltıyla yattıysam çok korkunç bir kabus görmüştüm. Daha doğrusu çocukken bana çok korkunç gelmişti. -Rüya iskambil kağıtlarındaki adamların orijinal hallerinin beni öldürmeye çalışmasıyla ilgiliydi. (bkz.bilinçaltının sapıtması) (Ayrıca bkz. şu programlama dersleri sayesinde parentezleri önce () şeklinde yazıp içini sonradan doldurduğumu fark ettim şu an :P)<br /><br />Neyse rüya diyorduk. Ben bu kabusun etkisinden baya bir süre kurtulamadım o zamanlar. Yattığım zaman perdeye doğru baktığımda arkasından Kral' ın bana baktığını görür gibi oluyordum. -Şizofrenim çocukluğumdan kendini belli ediyormuş doğrusu- Bir süre yatmadan önce annemin yanımda kalmasını istedim ama bu iyi bir çözüm değildi tabii ki de. Tamam annem olunca hayaller görünmüyordu, annemden korktuklarını düşünürdüm, ama annemin ben uykuya dalana kadar beklemesi de çok kullanışlı değildi. Yarım saatte uykuya dalıyordum o zamanlar... Sonradan çocuk aklımla düşündüm, eğer annem ve babam bana "Tatlı rüyalar" derse kötü rüya görmemin mümkünatı yoktu. Öyle ya Kral bile annemden korkuyordu eğer onlar iyi dileklerde bulunurlarsa kötü rüyalar bana görünmezdi. Ya çok çıkarcı bir çocuktum ya da kötü rüyalara o kadar çok kafayı takmıştım ki her gece yatmadan önce en cici gülümsememle "Tatlı rüyalar" derdim annemle babama. Onlarda bana "Tatlı rüyalar." derdi ve gerçekten onlar dedikleri zaman hiç kabus görmezdim.<br /><br />Kaç yıl geçti aradan hala "Tatlı rüyalar." denmesinin etkili olduğuna inanıyorum. Bu yazıyı uyumadan önce okuduysan eğer sana da "Tatlı rüyalar." :)<br /><br />Not: Sonunda kolamı içtim ve yazımı da karaladım. Rahatça uyuyabilirim. :)